---
title: جلسه ۶ - قاب‌بندی حرفه‌ای
---
# تولید انیمیشن در arcgis pro

گاهی برای نشان دادن سیر زمانی یک واقعه در مدت زمان معین، به ساختن ویدیو یا انیمیشن نیاز پیدا می‌کنیم. در برنامه arcgis pro نیز این قابلیت به خوبی وجود دارد که در ادامه با نحوه کار با آن آشنا می‌شویم.

## فعال کردن time برای لایه موردنظر

برای اینکه انیمیشن را بسازیم ابتدا می‌بایست لایه‌ای که می‌خواهیم انیمیشن روی آن قرار بگیرد را انتخاب کرده و روی آن راست کلیک کنیم و از گزینه properties وارد قسمت time شویم. در این قسمت از بخش filter using time گزینه filter layer content based on attribute values را فعال کرده و در قسمت layer time گزینه each feature has a single time field را انتخاب می‌کنیم. در بخش time field گزینه updated را انتخاب می‌کنیم و در قسمت time extent زمان ابتدایی و انتهایی کار مورد نظر را تعیین کرده و calculate را کلیک کرده و گزینه no pre-defined time interval را فعال کرده و apply و سپس ok را می‌زنیم.
در این مرحله قسمت time در بالای صفحه برای لایه مورد نظر فعال می‌شود. همچنین یک نوار time slider نیز برای ما نمایان می‌شود.
در قسمت current time زمان آغاز و پایان ویدیو را متناسب با جدول attribute لایه مورد نظرمان تعیین کرده و از بخش step نیز تنظیمات پخش را به دلخواهمان تنظیم می‌کنیم. همچنین در بخش playback می‌توانیم سرعت پخش ویدیو را تنظیم کنیم.

## ساخت animation و ارتباط آن با بخش time

در مرحله بعد به تب view رفته و از قسمت animation گزینه add را می‌زنیم تا گزینه animation کنار time در بالای صفحه پدیدار گردد. سپس در این بخش animation در قسمت playback گزینه timeline را انتخاب می‌کنیم تا یک بخش جدید در پایین صفحه برای ما باز شود و گزینه first keyframe را برای تشکیل اولین keyframe را انتخاب می‌کنیم و سپس پس از این کار در بخش playback بخش current و duration را تنظیم می‌کنیم؛ همچنین در این بخش تعیین می‌کنیم که انیمیشن ما چقدر طول بکشد. 
توجه کنید که پیش از تشکیل اولین کی‌فریم در بخش time slider آغاز ویدیو را انتخاب کنیم که کی‌فریم ما از آغاز ویدیو شروع شود و در ابتدای آن قرار گیرد. سپس با اضافه کردن کی‌فریم دوم، از قسمت time slider انتهای ویدیو را انتخاب می‌کنیم تا در انتهای ویدیو قرار گیرد. توجه شود که وجود حداقل دو عدد keyframe برای تشکیل انیمیشن لازم است تا ابتدا و انتهای ویدیو را دربربگیرد. حتی اگر علاقه‌مند به تغییرات و جلوه‌های مختلف ویدیویی بودید(مانند zoom out/zoom in) نیز می‌توانید با تنظیمات قسمت تایم‌لاین یا اضافه کردن keyframe آن‌ها را اعمال کنید.

## خروجی گرفتن و مرحله نهایی

در این مرحله انیمیشین ما آماده‌ است و تنها مرحله خروجی گرفتن می‌ماند. برای خروجی یا export گرفتن از انیمیشن، در همان قسمت animation در بخش export گزینه movie را انتخاب می‌کنیم؛ سپس در بخش تنظیمات خروجی گرفتن (export movie)، محل ذخیره ویدیو و تنظیمات مربوط به کیفیت و حجم و فریم‌ریت آن را تنظیم می‌کنیم و سپس export را در پایان آن بخش می‌زنیم و منتظر می‌مانیم تا کار خروجی گرفتن انجام شود.

### نمونه کار
[پیوند](https://www.dropbox.com/scl/fi/f5dugs300q7rax5fbfbmo/Map1.mp4?rlkey=4ctv5j2k27r2dlwbj8ovi2jnx&st=1g0mltrd&dl=0)
در این ویدیو، نقاط زمین‌لرزه در ایران و مقداری از اطراف آن طی ده سال اخیر (از 2015 تا 2025) نشان داده شده است که به جهت سهولت در خروجی گرفتن، زمان آن کوتاه‌تر شده و سرعت آن افزایش یافته است.
همچنین در این نقشه، نقاط زمین لرزه با heat map نشان داده می‌شوند تا اندازه و شدت زمین‌لرزه محسوس باشد و بررسی آن راحت‌تر گردد؛ به طوری که نقاط با شدت زمین‌لرزه بیشتر، با رنگ گرم‌تر نشان داده شده‌اند.
