---
title: جلسه ۴ - قاب‌بندی 
---
# قاب بندی و layout
در ادامه ایجاد نقشه و ایجاد تغییرات روی آن، برای چاپ آن و آماده‌سازی نهایی، باید کار با layout را بلد باشیم

## مرحله ۱
ابتدا از نوار بالای نرم‌افزار بر روی تب insert کلیک می‌کنیم و گزینه‌ی New Layout  را انتخاب می‌کنیم.در پنجره‌ی بازشده، اندازه‌ی صفحه (مانند A4 portrait یا A3 Landscape) را بر اساس هدف نهایی (چاپ یا ارائه) انتخاب می‌کنیم.پس از انتخاب، صفحه‌ی سفید جدیدی باز می‌شود که محیط طراحی Layout است.

## مرحله ۲
برای نمایش نقشه در صفحه‌ی Layout، از تب Insert گزینه‌ی Map Frame را انتخاب می‌کنیم.در لیست بازشده، نقشه‌ای که قبلاً در پروژه ایجاد کرده‌ایم (مثلاً Map1) را برمی‌گزینیم.سپس با کلیک و کشیدن (Drag) روی صفحه، محدوده‌ی نمای نقشه را مشخص می‌کنیم.

جهت تغییر در اندازه یا موقعیت نقشه در صفحه مورد نظر روی layout در نوار بالایی کلیک می‌کنیم.
سپس گزینه‌ی activate را انتخاب می‌کنیم تا وارد حالت ویرایش نقشه شویم.
پس از انجام تغییرات، با گزینه‌ی close activation در سربرگ layout از حالت ویرایش خارج می‌شویم.

## افزودن اطلاعات نقشه
حال از این مرحله به بعد، به جزییات نقشه مانند راهنما و مقیاس و جهت شمال جغرافیایی و... می‌پردازیم.

## مرحله ۳
برای اضافه کردن راهنمای نقشه، از تب  Insert گزینه‌ی Legend را انتخاب می‌کنیم و در محل مناسب روی صفحه کلیک می‌کنیم.arcgis pro به صورت خودکار فهرست لایه‌ها و نمادهای نقشه را به عنوان راهنما درج می‌کند.

برای ویرایش ظاهر legend:

بر روی آن راست‌کلیک کرده و گزینه‌ی properties را انتخاب می‌کنیم. و تنظیمات دلخواه خودمان را انجام می‌دهیم.
همچنین از بخش contents می‌توان کارهایی مانند تغییر نام لایه و خاموش و روشن بودن و... را انجام داد که بر روی راهنما یا legend نقشه تاثیرگذار خواهد بود.

## مرحله ۴
برای نمایش مقیاس نقشه، از تب insert گزینه‌ی scale bar را انتخاب می‌کنیم؛ سپس یکی از طرح‌های آماده  را انتخاب کرده و در موقعیت مناسب روی صفحه درج می‌کنیم.

در بخش element نیز می‌توان ویژگی‌هایی مانند تغییر نوع و اندازه فونت و جایگاه محور مقیاس را تعیین و تنظیم نمود.

## مرحله ۵
برای مشخص کردن جهت شمال، از تب insert گزینه‌ی north arrow را انتخاب می‌کنیم.از میان طرح‌های مختلف، یکی را انتخاب کرده و در محل مناسب قرار می‌دهیم. همچنین اندازه و موقعیت آن را با کلیک و کشیدن می‌توان تنظیم کرد.

## مرحله ۶
برای درج عنوان نقشه، از تب insert گزینه‌ی text را انتخاب می‌کنیم.سپس در محل دلخواه کلیک کرده و عنوان مورد نظر خود را وارد می‌کنیم. همچنین برای تغییرات در متن می‌توانیم از قسمت element، بخش text symbol را انتخاب کنیم و تغییرات را اعمال کنیم.

## مرحله ۷
در مرحله پایانی و پس از تنظیمات مورد نظر، باید از این صفحه layout خود خروجی بگیریم. برای این امر باید به تب share رفته و export layout را انتخاب می‌کنیم. در اینجا باید محل ذخیره layout و نام آن را تعیین کنیم و رزولوشن آن را تعیین کنیم؛ هر اندازه این عدد رزولوشن بیشتر باشد، کیفیت عکس نیز بیشتر خواهد شد. همچنین فرمت خروجی را نیز می‌توانیم مشخص کنیم و بدین ترتیب پس از اعمال چگونگی کیفیت خروجی، گزینه export را انتخاب کرده و صبر می‌کنیم تا از کار نهایی خروجی گرفته شود.

## نمونه کارهای انجام شده
![نقشه راه‌ها](https://www.dropbox.com/scl/fi/zrl1hlp3rvdzbfokibbhu/photo_1404-07-28-00.09.48.jpeg?rlkey=5thwqzpqwnsheaozqcfodem0v&st=ztcdmvdo&dl=0)
![نقشه تراکم جمعیتی](https://www.dropbox.com/scl/fi/ob422kzm4rf2r2d924uf6/photo_1404-07-28-00.09.51.jpeg?rlkey=00kci3tuoorjdvjzufpjzq09v&st=m0j0whsl&dl=0)
![نقشه کاربری‌ها](https://www.dropbox.com/scl/fi/7d6id9z3cykpf5k4ond4n/photo_1404-07-28-00.09.57.jpeg?rlkey=tjmwfhfv5d1fte85lgjsrautn&st=3uguz3fp&dl=0)
