
#کاربرد symbology
symbology در واقع روشی برای نمایش داده‌های مکانی به‌صورت گرافیکی است تا تفاوت‌ها، الگوها و روابط موجود میان داده‌ها بهتر قابل مشاهده باشند. با استفاده از سیمبولوژی می‌توان ویژگی‌های مختلف یک پدیده مانند مقدار، تراکم، نوع یا وضعیت را از طریق تغییر رنگ، اندازه، شکل یا شدت نمایش داد.
برای استفاده از این امکان در قسمت contents روی لایه مورد نظر کلیک راست کرده و گزینه symbology را انتخاب می‌کنیم.

#انواع symbology

## single symbol

در این حالت، تمام عوارض موجود در یک لایه با یک رنگ و شکل واحد نمایش داده می‌شوند. این روش زمانی کاربرد دارد که هدف صرفاً نمایش موقعیت مکانی پدیده‌ها باشد، نه تفاوت بین آن‌ها.
مثال: نمایش تمام خطوط مترو با رنگ زرد.
![توضیح تصویر](https://www.dropbox.com/scl/fi/xzns5xgk87wki168m28qn/photo_1404-07-25-13.50.29.jpeg?rlkey=c3apu0wv64uqpl8505nd277ol&st=5i6p75np&dl=0)

## unique values
در این نوع نمادسازی، هر مقدار متمایز از یک فیلد (به طور مثال انواع کاربری‌ها) با رنگ یا نماد متفاوت نمایش داده می‌شود.این روش برای داده‌های کیفی و طبقه‌ای کاربرد دارد.
![توضیح تصویر](https://www.dropbox.com/scl/fi/y4yxkhd9h4sgysvpyq83u/WhatsApp-Image-2025-10-17-at-13.57.27.jpeg?rlkey=k0wt3mionj8tlwaix44im41rp&st=fqlrp4t8&dl=0)
تصویر بالا به انواع کاربری‌ها بر اساس رنگ‌های مختلف اشاره دارد.
## graduated colors
در این روش، داده‌ها بر اساس یک فیلد عددی (مثلاً شدت زلزله یا تراکم جمعیت) به چند طبقه تقسیم می‌شوند و هر طبقه با طیف رنگی متفاوت نمایش داده می‌شود. این نوع نمادسازی برای داده‌های پیوسته و کمّی بسیار مناسب است.
![توضیح تصویر](https://www.dropbox.com/scl/fi/0rdb2m78mzpwxx221m1sx/photo_1404-07-25-14.04.47.jpeg?rlkey=1u22u2dger5jrv1u0da26eeq3&st=okopx55k&dl=0)

## graduated symbols
در این حالت، اندازه‌ی علامت هر پدیده متناسب با مقدار یک متغیر تغییر می‌کند.به‌عنوان مثال، هر چه شدت زلزله بیشتر باشد، دایره‌ی نمایش آن بزرگ‌تر خواهد بود. این روش برای داده‌های نقطه‌ای یا تعیین راه‌های اصلی و فرعی از طریق ضخامت خطوط مفید است. همچنین به طور مثال برای اندازه‌گیری جمعیت در نقاط مختلف با استفاده از این نوع می‌توان دسته‌بندی کرد؛ به طور مثال می‌توان بازه‌های عددی تعیین نمود و متناسب با هر بازه، تعیین کرد که اندازه شکل منتخب چقدر باشد.![توضیح تصویر](https://www.dropbox.com/scl/fi/31szpbos36df0el8ga2dn/photo_1404-07-25-13.43.59.jpeg?rlkey=ruwr7nj1p8l31zmtyna1h0s1g&st=nuwe9ryy&dl=0)
تصویر بالا دسته‌بندی مقدار شدت زلزله در ایران را نشان می‌دهد و هرچه رنگ‌ها گرم‌تر می‌شود شدت بالاتر می‌رود.

## proportional symbols
مشابه روش قبل است با این تفاوت که اندازه‌ی نمادها دقیقاً متناسب با مقدار عددی متغیر موردنظر تغییر می‌کند و نه بر اساس طبقه‌بندی یا دسته‌بندی عددی.
![توضیح تصویر](https://www.dropbox.com/scl/fi/0wwwhonlm81k7oo5gclb9/photo_1404-07-25-14.17.13.jpeg?rlkey=4gnnc6u2ytgogxp8ywk7ayrxt&st=aqctywpo&dl=0)
تصویر بالا نشان‌دهنده شدت زلزله در ده سال گذشته در نقاط مختلف ایران است که در این نوع سیمبولوژی طبق شدت زلزله، اندازه هر نقطه کوچک و بزرگ می‌شود.
## dot density
در این روش، مقادیر عددی به‌صورت تعداد نقاط در هر محدوده نمایش داده می‌شوند.به‌طور مثال برای نمایش تعداد مردان یا زنان در هر محدوده می‌توان از این نوع سیمبولوژی استفاده کرد.
![توضیح تصویر](https://www.dropbox.com/scl/fi/xhudufu1u8313iwyty6vy/photo_1404-07-25-14.55.29.jpeg?rlkey=gzcq2vyge1lyzvenwqz0ckkh0&st=opadbooz&dl=0)
تصویر بالا به تراکم زنان در محدوده‌ای از تهران اشاره دارد که هر نقطه بیانگر ۱۰۰۰ نفر از خانم‌ها می‌باشد.
## heat map

heat map یا نقشه حرارتی نوعی نمایش ویژه برای داده‌های نقطه‌ای است که با استفاده از تراکم مکانی نقاط، میزان تمرکز یا شدت وقوع پدیده را در محدوده مورد نظر نشان می‌دهد.در این روش، رنگ‌ها معمولا از سرد (مثل آبی) تا گرم (مثل قرمز) تغییر می‌کنند تا مناطق پررخداد به‌صورت نواحی ویژه قابل تشخیص باشند.این نوع سمبولوژی در تحلیل‌هایی مثل جرم‌نگاری، تصادفات، بیماری‌ها و همچنین زلزله بسیار کاربرد دارد.---
title: جلسه ۵ - قاب‌بندی ساده
---
